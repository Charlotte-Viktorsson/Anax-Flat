Analys designprinciper
=======

Urval
----
Jag ville återigen använda lokala sidor som jag kände till och valde att återanvända några från tidigare analyser.

Metod
----
Jag har använt en lista med designprinciper definierade i materialet från [Visual literacy](http://www.educ.kent.edu/community/VLO/Design/principles) och undersökt de valda hemsidorna.

Blekingetrafiken
=========

[Blekingetrafiken](http://www.blekingetrafiken.se)

###Snapshot bild
[FIGURE src="img/analys/BildBlekingetrafikenHemsida.PNG" class="left"]

###Webbsidans syfte/mål

Blekingetrafikens uppdrag är att se till att det finns goda allmänna kommunikationer inom och till och från Blekinge.
Webbsidans syfte är, som jag uppfatter det, att tillhandahålla information om de allmänna kommunikationerna, om Blekingetrafiken, samt att ge viss kundservice såsom reklamationer och biljettköp.
Målet är att kunderna lätt ska hitta information om resor och biljetter.

###Webbsidans design

Blekingetrafikens webbplats har genomgående stora bilder, vanlig genomskinlig headermeny och använder stora vita ikoner på rosaröd bakgrund för snabbmenyval.
Footern fungerar som en utökad meny/innehållsförteckning för de olika undersidorna.
Hemsidans övre del och nedre del känns välstrukturerade medans mittendelen är rätt så rörig med bloggliknande delar för nyheter och aktuell trafikinformation.

Jag tycker de rosaröda detaljerna känns som bra design för att snabbt och enkelt hitta de kanske vanligaste undersidorna. Det är bra tänkt att direkt visa Sök din resa med Från- och Till- fält också, även om det är lite svårtläst framför den röriga bilden. Jag tycker en annan bild skulle valts, alternativt en annan färg på texten, eller möjligen flytta texten till en mörk del av bilden.

###Designprinciper

Att använda den rosaröda bakgrunden för snabbmenyvalen gör det enhetligt och detta är använt på undersidorna också (fast med motsatt färgsättning, vit bakgrund och röda ikoner/texter). Vitt och rött ger en bra kontrast, och de röda detaljerna lyser upp bra (emphasis). Kontrastarbetet med andra delar av hemsidan är lite mindre lyckad, framförallt den vita texten i bilderna men även markering av menyval vid hoovring har sämre kontrast.

Att ha en stor bild upptill och många små nedtill ger balans på sidorna, det är även applicerat på undersidorna.
De har även använt designprincipen Emphasis, med Sök knappar och andra detaljer uppmärksammade i färg.

VisitKarlshamn
-------

[VisitKarlshamn](http://www.visitKarlshamn.se)

###Snapshot bild
[FIGURE src="img/analys/BildVisitKarlshamnHemsida.PNG" class="left"]

###Webbsidans syfte/mål
Karlshamns turistbyrå vill hjälpa med information om lokalt, regionalt samt nationellt turistutbud och VisitKarlshamn är deras hemsida som fokuserar på det lokala turistutbudet med t.ex. aktiviteter, mat och boende i Karlshamnstrakten.

###Webbsidans design
Jag tycker generellt hemsidan ger en somrig och ljus känsla, med många blå och gröna färger och ljus bakgrund.
Menyn har en textur som påminner om hav och himmel, breda bilder rullar förbi bakom ett genomskinligt segel, nedtill är det mindre bilder med olika ämnen samt en sidebar med kalender och kontaktuppgifter till Turistbyrån. Ingen footer är använd.

Jag tycker den här hemsidan har väldigt fina bilder på Karlshamn, och har tydlig meny för att söka turistinformation om Karlshamn. Känslan är kanske lite väl somrig för att vara mitt i vintern, och undersidorna är mera av typen uppradade google-resultat, vilket känns trist i sammanhanget. Jag tycker inte undersidorna bidrar till att locka besökare till Karlshamn riktigt.

###Designprinciper

De designelement som är tydligast tycker jag är texturen bakom menyn, det ger känslan av att stå och titta ut över havet, nästan 3D.
Bilderna som rullar förbi har också fina djup i sig, och att de rullar ger ett intryck av rörelse som är en av designprinciperna.

I menyn är ett alternativ grönt istället för blått, lite emphasis-princip kan man säga, men ändå inte riktigt, för menyvalet smälter in väldigt bra snarare än att sticka ut.

Det ger enhetlighet att ha samma storlek på bilderna nedtill i ett grid-system, fast det är inte helt lyckat genomfört -med många tomma platser (beroende på skärmbredd) som stör enhetligheten.

På undersidorna visas sökningsresultat enhetligt upp med bild på boende/matställe/evenemang, och här finns en sidebar med karta, sökningskriterier.
Sök och boka knappar har samma textur som huvudmenyn, lite enhetlighet alltså med textur samt att många av undersidorna liknar varandra! Olika rubrik-delar på hemsidan och undersidorna har fått en gradient grön färg.


Pure-Yoga
----

[Pure-Yoga](http://www.pure-yoga.se)

###Snapshot bild
[FIGURE src="img/analys/BildPureYogaHemsida.PNG" class="left w50"]

###Webbsidans syfte/mål
Här är en sida som ger information om studion, om deras yogaklasser, scheman och priser.

###Webbsidans design
Det är ljust, det är stora bilder på stränder och yoga-utövare. Under bilden så är det mörk text på ljus bakgrund, och därunder fler härliga bildlänkar i ett gridmönster. Footern har ytterligare en bildrad med deras senaste instagram-inlägg och lite annan info - samma här ljus bakgrund.

Jag tycker deras design med alla härliga bilder bidrar till att vilja prova på yoga på deras studio.
Det är lätt att hitta den information jag behöver och lätt att kontakta dem via hemsidan.

###Designprinciper
Enhetlighetsprincipen är använd på startsidan med stora ljusa halvgenomskinliga runda fält med svart text på bilderna. De flesta bilderna är från stränder och yogis och är enhetliga med sina pastellfärger. Undersidorna har också stora pastellfärgade bilder.

Bilderna har oftast djup med rörelse i bakgrunden (såsom vågor, surfare) med en stilla yogi i förgrunden.

Allt är väldigt neutralt utöver bilderna, det är nästan svårt att hitta knappar då de är omarkerade.
