Analys usability
=======

Sammanfattning
------
Den här analysen ger enkla sidor med mindre funktionalitet bättre betyg än de mer komplexa hemsidorna.

Urval
----
Jag har följt kundens önskemål på att analysera sidor som jag är bekant med och besöker regelbundet.
I urvalet har jag valt en sida som jag redan från början har en negativ känsla för från min användning (arbetsformedlingen), ska bli intressant att se om det är någon av aspekterna som vi ska fokusera på som brister. De övriga i urvalet har jag en relativt neutral åsikt om från början.

Metod
----
Uppgiften är att utifrån materialet [Usability 101:Introduction to Usability](http://www.nngroup.com/articles/usability-101-introduction-to-usability/) bedöma fyra hemsidor med fokus på fem användarvänlighets områden:

1. Learnibility:  hur lätt är det för en nybörjare att utföra de vanliga uppgifterna på sidan?
2. Efficiency:    hur effektiv blir en van användare vid utförande av de vanliga uppgifterna på sidan?
    För att analysera denna aspekt har jag tänkt på nuvarande användning, upplever jag något som onödigt krångligt, flaskhalsar, väntetid.
3. Memorability:  hur snabbt återfås effektivitet när en van användare återvänder till sidan efter att inte ha använt den på ett tag?
    Denna aspekt har jag försökt analysera objektivt, finns det några hjälpmedel implementerade för att hjälpa till att känna igen sig tex.
4. Errors:        hur ofta och hur allvarliga fel gör användaren, och hur går det att återställa sidan efter fel?
5. Satisfaction:  hur nöjd känner sig användaren efter användning av sidan?

Jag har försökt vara objektiv vid min bedömning och har tänkt tillbaka på mina första erfarenheter av respektive sida, på min nuvarande normala användning av sidan, tänkt på de fel som jag upplevt och gått på min egen känsla av tillfredsställelse vid normal användning. När det gäller memorability har jag försökt att föreställa mig hur det skulle vara att komma tillbaka efter en tid, typiska kännetecken eller om det finns andra hjälpmedel för att känna sig hemma.

Jag har även använt mig av en nybörjar - testperson som fått ett uppdrag på respektive hemsida och betraktat hur personen går tillväga och vilka problem hen eventuellt dykt på.

För varje användbarhetsområde ger jag respektive sida i urvalet ett betyg på en skala mellan 0 och 5 och räknar sedan samman dem i slutet för ett generellt betyg.


[Arbetsförmedlingen, Platsbanken](www.arbetsformedlingen.se)
======

[FIGURE src="img/analys/BildArbetsformedlingenHemsida.PNG" class="left"]

TestScenario:
------
Arbetsförmedlingens hemsida har många funktioner, t.ex, att lära sig om olika yrken, framtidsutsikter, personlighetstest etc.
Jag har begränsat min analys till den vanliga uppgiften att söka efter lediga jobb inom ett yrke i närområdet.

Learnability:
------
Det är alltför mycket information på förstasidan men knappen SÖK JOBB är rätt så tydlig och centrerad på sidan. Trots det hade min testperson mycket svårt att hitta till själva Platsbanken från Arbetsförmedlingens Startsida.
För vissa yrkeskategorier finns det sökpaket som ev. underlättar sökningen något.

Väl på platsbanken sidan så är det gott om information om hur man kan söka jobb, och det finns även klickbara informationsrutor här och var med tydlig information.
Det är lätt att bli överväldigad av all information och alla val som är möjliga.

Främst är det två fält som fylls i för att få upp sökningsresultat om lediga jobb i närområdet, "Jag vill jobba som", och "Jag vill jobba i" men jag skulle gärna ha dem tydligare markerade. Dessutom när man valt ett sökningsord så förvinner det till en annan del av skärmen, kan vara lite förvirrande för en nybörjare. Utöver att ett valt sökord försvinner så flyttar sig sökfälten, vilket är lite onödigt, hade hellre haft det på en fast plats för att slippa söka efter det med ögonen.

Min testperson hade svårt att hitta rätt kategori för sin yrkesgrupp, det slutade med att hen hade 3 kategorier i sin sökning och fick många oönskade träffar.

Betyg Learnability: 3/5

Efficiency:
------
Jag har själv använt denna sida för att söka efter jobb i mitt närområde ett antal gånger.
Såvida jag inte skapar ett konto och loggar in på det (och det tycker jag är krångligt, bankid, lösenord etc krävs), så får jag upprepa sökningarna varje gång, och blir oftast lite frusterad över det, känner ofta att det är lite omständigt.

Om jag anger postnummer istället för ort, så är det möjligt att välja avstånd i km, det är en effektivitetsdetalj som jag gillar, trots att det avståndet just jag vill använda saknas (30 km).

Tidigare i livet har jag sökt jobb som hamnat mellan de olika fördefinierade sök-kategorierna, då har det varit svårt att använda platsbanken, fick göra sökning på ett geografiskt område och bläddra igenom alla jobb snarare. Numera söker jag oftast inom en fördefinierad kategori, det är mycket smidigare.
Totalt så finns det mycket flexibla sökmöjligheter, men jag tycker det är krångligt att skapa konto och logga in och upprepar därför många steg varje gång som jag helst hade undvikit.

Jag stör mig även som van användare på att sökfälten flyttas när jag gjort en sökning, exempelvis om jag väljer kategori.

Betyg Effeciency: 3/5

Memorability:
------
Jag tror att det är lätt att hitta tillbaka till platsbanken från arbetsförmedlingens startsida med tanke på den tydliga knappen.
Jag är också övertygad om att man hittar sökfälten lätt och kommer på hur sökningarna kan filtreras.

Betyg Memorability: 4/5

Errors:
------

Jag har varit med om mer problem vid fritextsökning, att ingen matchning hittas. Lösningen är för min del att välja kategori snarare än fritextsökning, då jobb inom data/it har så många olika benämningar. Något annat problem har jag inte upplevt på den här webbplatsen. Allmänt så finns det mycket info om hur man kan förbättra sina sökningar.

Betyg Errors: 4/5

Satisfaction:
------

Jag känner mig oftast lite onöjd efter varje besök på den här webbplatsen, dels för den upprepade sökningsproceduren, och dels för att resultaten presenteras så tråkigt, och att jag oftast känner mig överväldigad av all information som jag inte är intresserad av att läsa.

Betyg Satisfaction: 3/5

Sammanfattning:
------

Platsbanken ger bra möjligheter att söka efter ett jobb i närområdet, med användning av kategori så går det rätt så smidigt.

Totalpoäng: 17/25



[SVT Play](https://www.svtplay.se)
======

[FIGURE src="img/analys/BildSvtPlayHemsida.PNG" class="left"]

TestScenario:
------
SVT Play erbjuder att visa direktsända eller tidigare sända program från Sveriges Television. Utbudet byts regelbundet ut och programmen har olika tillgänglighetstider på SVTPlay. Jag tänker mig främst 2 scenarior här, att leta efter något intressant att titta på alternativt titta på ett missat avsnitt av något särskilt program.

Learnability:
------
När man kommer till SVT-play så presenteras förslag på program att titta på i form av fina bilder från programmet och rubriker och sammanfattningar. En sökruta finns tillgänglig liksom sortering på kategorier eller program A-Ö.
För min testanvändare så var det lätt att lära sig att söka efter alternativt hitta program att titta på. Det var även lätt att starta uppvisningen av ett program.
Kanske saknar information om själva SVT play, vad kan jag generellt förväntas hitta på den här sidan.
Det finns något de kallar för "din guide till det bästa i SVT Play" i footern, men det är ingen guide utan möjlighet att prenumerera på nyhetsbrev. Det finns även en guide till hur det går till att se SVT Play på sin TV.

Betyg Learnability: 4/5


Efficiency:
------
Det går snabbt och effektivt att leta upp något att titta på eller hitta ett specifikt avsnitt av något.
Jag saknar kanske något sorts minne av vad jag senast tittade på och få anpassade förslag.

Betyg Efficiency: 4/5

Memorability:
------

Den här sidan är rätt så enkel att använda och jag ser inte att det skulle vara något problem att återvända efter en tids frånvaro.
Betyg Memorability: 5/5

Errors:
------
Jag har inte upplevt något fel själv förutom möjligen när jag stavat fel vid sökning, och det har jag själv kunnat åtgärda genom nya sökningar. Ett annat fel är att råka starta något program och åtgärden då är att trycka på pausknappen och göra en ny sökning.

Betyg Errors: 5/5

Satisfaction:
------
Programmen som är möjliga att titta på presenteras med fina bilder och intresseväckande slogans. När jag väljer ett program visas utförligare information om programmet, här skulle jag kanske önska en tidsangivelse för olika inslag i programmet när det är berättigat (såsom det görs för dbwebbs YouTube-inspelningar).
Generellt sätt väldigt enkel hemsida med mycket innehåll.

Betyg Satisfaction: 4/5

Sammanfattning:
------

Enkelt, fina bilder, ingen övrig reklam.

Totalpoäng: 22/25


[Blocket.se](http://www.blocket.se)
======

[FIGURE src="img/analys/BildBlocketHemsida.PNG" class="left"]

TestScenario:
------
Blocket har ett starkt varumärke i Sverige för att köpa och sälja saker.
För några kategorier finns specialiserade sidor men annars väljs sökområde först och sedan finns möjlighet att välja kategori på vad som söks efter.
På den här sidan tänker jag mig att jag letar efter en begagnad sak alternativt djur till salu i närområdet.

Learnability:
------
Min nybörjare på den här sidan fick ta en hel del tid på sig för att lokalisera vart hen skulle ta sig, det var mycket att titta på på startsidan.
Testpersonen valde ett län i Sverigekartan och sedan kategori och fick relativt lätt upp sökresultat.
Det finns dropdownfält för kategori, område, delområde, men det räcker inte att välja, man måste komma ihåg att trycka på förstoringsglaset för att sökningen ska göras, det är lite otydligt.

Betyg Learnability: 3/5

Efficiency:
------
Jag har tidigare sökt efter fordon på Blocket, och använt de extra sökkriterier som finns på fordonsdelen. Det känns effektivt.
Många andra kategorier har mer begränsade sökkriterier som gör att det blir sämre träffbild och mer scrollande.
Generellt så tycker jag det är lite ooptimerat med sökområdena, det slutar ofta med att jag får göra flera sökningar. Jag hade uppskattat en milangivelse snarare än angränsande län, eller varför inte en kombination.

Betyg Efficiency: 3/5

Memorability:
------
Om man väl lärt sig grunderna är det inte svårt att hitta i Blocket, och att återkomma efter en tid är inte svårt, det har jag själv provat på.
Jag tror inte hemsidan ändrats mycket sedan jag först använde den, den känns sig lik.

Betyg Memorability: 4/5

Errors:
------
Det jag har lite problem med är att jag måste trycka på förstoringsglaset för att anpassa en sökning, där ges inget felmeddelande eller bekräftelse att mina sökkriterier används.
Ett annat problemområde är det geografiska området som är valt, att byta område är krångligt, man får gå via startsidan och börja om.

Betyg Errors: 4/5

Satisfaction:
------
Hur nöjd man känner sig på Blocket beror delvis på om man hittar det man söker eller ej, det är ju inte säkert att saken finns till salu :-)
Men hur sökningen går till känns snarare ok än wow vad bra.
De kategorier som har fler sökkriterier gillar jag bättre än den allmänna blocket-sidan.
Det är bra att de flesta annonser har bilder, men gillar inte reklaminslagen bredvid sökträffarna.

Betyg Satisfaction: 3/5

Sammanfattning:
------
Blocket har många annonser samlade, det är bra. Att det finns många olika kategorier är också bra, det avgränsar träffarna mycket. Att söka inom ett visst avstånd saknar jag, tycker inte de geografiska områdena fungerar riktigt optimalt.

Totalpoäng: 17/25

[Kyparn.se](http://www.kyparn.se)
======



[FIGURE src="img/analys/BildKyparnHemsida.PNG" class="left"]

TestScenario:
------
Kyparn erbjuder restaurang och hotell guide i många Svenska städer.
Det testscenario jag tänker mig är att leta efter morgondagens lunchmenyer i stan.

Learnability:
------
Min testanvändare hade inga problem att hitta luncherbjudanden till vår stad. Det var enkelt: välja stad, välja lunch, välja veckodag och typ av mat och så kom träffarna upp.

Betyg Learnability: 5/5

Efficiency:
------
Jag har använt den här sidan ett tag när jag ska äta lunch ute, jag har ibland upplevt att det tar lite lång tid att få upp träffarna.
Jag gillar att det finns filter med veckodagar och kategorier av mat och för större orter filter med delområde.
Det finns möjlighet att peka ut sina favoritrestauranger, då kommer de högst upp i trafflistan, vilket kan undvika en del letande.

Det saknas möjlighet att söka efter nästa veckas luncher, det hade jag gillat.
De behöver öka snabbheten tycker jag.

Betyg Efficiency: 3/5

Memorability:
------
Den här hemsidan är så pass enkel att använda att jag inte ser några problem med att komma ihåg hur man gör efter några månader.

Betyg Memorability: 5/5

Errors:
------
Har aldrig upplevt några fel annat än att det varit långsamt, vilket löstes med att vänta lite till.

Betyg Errors: 5/5

Satisfaction:
------
Jag tycker sidan fungerar bra för att leta efter dagens luncher, sedan så har en del restauranger valt att inte vara med, så det är inte ett komplett resultat.

Jag hade gillat att få se små bilder vid respektive menyträff, nu är det ikoner eller logo istället.

Det är en del reklam i en sidebar som jag stör mig lite på.

Betyg Satisfaction: 3/5

Sammanfattning:
------
Ganska smal sida som är enkel att använda. Hotellguide-delen känner jag mig väldigt tveksam till, men restaurang delen fungerar rätt så bra, bara lite långsamt.

Totalpoäng: 22/25


Testvinnare
======

Den här analysen ger enkla sidor med mindre funktionalitet bättre betyg än de mer komplexa hemsidorna.
Allra enklast och bäst är enligt min analys SVTPlay.

<table style="border-spacing: 4px; border-collapse: separate">
    <tr>
        <th>Webbsida</th>
        <th>Learnability</th>
        <th>Efficiency</th>
        <th>Memorability</th>
        <th>Errors</th>
        <th>Satisfaction</th>
        <th>Totalpoäng</th>
        <th>Placering</th>
    </tr>
    <tr>
        <td>SVT Play</td>
        <td>4</td>
        <td>4</td>
        <td>5</td>
        <td>5</td>
        <td>4</td>
        <td>22</td>
        <td>1</td>
    </tr>
    <tr>
        <td>Kyparn.se</td>
        <td>5</td>
        <td>3</td>
        <td>5</td>
        <td>5</td>
        <td>3</td>
        <td>21</td>
        <td>2</td>
    </tr>
    <tr>
        <td>Blocket.se</td>
        <td>3</td>
        <td>3</td>
        <td>4</td>
        <td>4</td>
        <td>3</td>
        <td>17</td>
        <td>3</td>
    </tr>
    <tr>
        <td>Arbetsförmedlingen, Platsbanken</td>
        <td>3</td>
        <td>3</td>
        <td>4</td>
        <td>4</td>
        <td>3</td>
        <td>17</td>
        <td>3</td>
    </tr>
</table>
