Kmom03
===============================

__Hur känns det att vara styrd till ett vertikalt grid, hämmande eller stödjande?__

Jag föredrar att kunna placera mina objekt mer flytande utan att tänka på det vertikala gridet.
Så det kändes mer hämmande än stödjande för min del.
T.ex. flashbilden var svår att hitta ett bra grid för, flyttade den till slut till en halv grid :-)
Jag tyckte griden mest krånglade till min design.

__Hur känns det att jobba med ett typografiskt horisontellt/baseline grid, ser du någon poäng med det?__

Jag hade föredragit att inte ta hänsyn till det horisontella gridet heller.
Samma som föregående fråga, tyckte det kändes mer hämmande än stödjande, och krångligt.

Jag tycker också det blir sämre logisk struktur/uppdelning av modulerna när vi har samlat grid-delarna i egna moduler.
T.ex om jag letar efter var en header-detalj är satt så får jag leta i både header.less, grid.less och layout.less (minst).
Däremot tyckte jag om teorin om det gyllene snittet.

__Berätta om hur du valde typsnitt till din webbplats.__

Jag valde Verdana (sans-serif) till rubriker och till navbarerna (vilket borde vara enklare att få till).

Till vanliga p-texter så valde jag Cambria (serif) familjen.
Jag tycker båda är lättlästa och snygga.


__Har du jobbat med liknande layouttekniker sedan tidigare?__

Nej, det har jag inte. Jag är ju nybörjare :-)

__Du börjar se hur man kan jobba med LESS, kommentarer på det?__

Jag gillar fortfarande LESS med mixins och variabler. Det jag hade svårast med var att hitta rätt selektorer.
Har märkt att det tar lite tid för framförallt hamburgermenyn att ritas upp, upp emot 6 sekunder ibland - vet inte om det hade blivit samma i ren CSS.

__Hur uppfattade du nivån på detta kmom? Svårt, lagom, många nya begrepp?__

Jag tyckte detta kmom var ganska svårt och tidsödande. Jobbigt för en perfektionist... Bra att ni talar om good-enough :-)

När jag gjorde övningarna så förstod jag inte syftet med allt, det kändes som ett stort mysterium.
Först när jag hittade vad kraven var så började jag förstå...

Videorna var bra, och även föreläsningarna - även om jag inte fick allt att fungera likadant sedan.
Jag tror det vore bra med någon video om magic-number delarna utöver föreläsningarna.

Gillade de teoretiska delarna, visste inte att det fanns så mycket att veta om fonter.
