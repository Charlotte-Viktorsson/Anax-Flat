Kmom06
===============================

__Hur känns det att tänka i termer av designelement och designprinciper?__

Det känns helt ok och naturligt, för att uppnå en designprincip så får man använda sig av design-grundelementen.
Den dokumentation och de videos som vi har haft i kursmomentet har lite olika syn på vilka element och principer som finns (alternativt kallar dem olika saker) vilket kan kännas lite förvirrande.
Ett designelement som jag saknade i definitionerna är ljud det tycker jag man kan designa en hemsida med också för att uppnå olika designprinciper (tex harmoni).

__Har du en klar uppfattning om hur designelement och designprinciper samverkar för att skapa en design?__

Ja, det tycker jag att jag förstått. Elementen är grunden och de arbetar man med och använder för att uppnå en designprincip. T.ex en form är ett designelement och kan användas på olika sätt för att uppnå designprincipen harmoni jämfört med designprincipen perspektiv.

__Har du en uppfattning om “the final touch” och vad det kan vara i sammanhanget webbdesign?__

Att hitta och få till den sista lilla detaljen som gör att helheten blir enhetlig eller vilken designprincip man valt. Behöver för den delen inte vara en liten detalj, skulle kunna vara något större också, bara det fulländar din designprincip.

__Har du under kursen skapat dig en känsla för begreppen god design, vad det innebär och vad som är subjektiv och objektivt inom området?__

Jag tycker vi har lärt oss grunden för att skapa olika design på en webbplats och vi har tränat på att bedöma design med fokus på olika designområden.
Det återstår viss träning med CSS/LESS och kanske även JavaScript för att kunna implementera den design man eftersträvar dock.

För mig innebär god design något subjektivt, en känsla, men om man skapar en checklista och går igenom det vi lärt oss i denna kurs så kommer man långt på vägen mot en tillräckligt god design. Checklistan skulle kunna vara den objektiva delen, har jag symmetri, har jag variation, etc.
